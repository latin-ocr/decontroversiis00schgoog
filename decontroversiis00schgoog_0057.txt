..49-

decimo die jejunium solverint, sequi, eos hune diem in memo·

riam mortis Jesu Christi celebrasse. Jejunando enim semper
indicari tristitiam, solvendo autem jejunium tristitiae finem.
Cum igitur Asiani die quarto decimo jejunium solverint, ma·
nifestum esse, eos hoc die statuisse Dominum omnibus malis
et laboribus perfunctum e vita esse egressum. Sed minime
verum est, quod illi putant neque probant, Asianos non aliam
ob causam potuisse jejunare nisi lugentes Domini nostri
passionem. Namque variae sunt causae jejunandi. Neque
enim lugentes tanturn jejunabant, sed etiam poenitentes atque
ii, qui ad sollemne aliquod celebrandum accedebant, hoc jeju-
nio se paranteS, ne impuro et impio animo res sacras adirent.
Cum vero illo potissimum argumento nisus Steitz suam defen·
derit sententiam, uberius de hac re disputandum est, quo magis
appareat, quam infirmum sit praecipuum illud ejus argumentum.

Ac primum quidem in universum non nego, jejunando
indicari tristitiam. Haud raro enim invenimus jejunatum esse
ab iis, qui rebus adversis vel calamitatibus erant afflicti&
Velut- ut id unum afferam - Davides rex ejusque socii
jejunaverunt, eum nuncium de Saulis et J onathanis morte acce·
pissent (ΙΙ Sam. l, 12). — Sed illa derebus adversis tristitia
minime sola erat jejunandi causa. Imprimis enim hoc moero·
ris signo ii quoque utebantur, qui de peccatis suis dolebant,
h. e. poenitentes. Hac certe de causa jejunabatur ab Israelitis
omnibus magno expiationum die, quo pontifex maximus pro
populi peccatis sacrificia iaciebat (Lev. lo). Hac de causa
jejunaverunt Israelitae, cum a Baale et ab Astarte, quibus
servierant, ad dehoram se converterent ab eo veniam et gra·
tiam petentes (I Sam. 7, 3-6). Sic etiam Ahab, cum si Elias

¹ cf. Tertull. (de jejun. c. 7.): „semper inedia moeroris sequela
est, sicut laetitia accessio saginae.“
4

 

